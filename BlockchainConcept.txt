بلاکچین یا زنجیره بلوکی امروزه به عنوان فناوری شناخته می‌شود که قرار است تمام مناسبات سنتی بین افراد را دگرگون کند. کاربردهای بلاکچین طیف وسیعی از بانکداری و پرداخت، قراردادهای هوشمند، احراز هویت دیجیتالی، حسابداری، ذخیره‌سازی داده، ثبت اسناد و اینترنت اشیا گرفته تا پزشکی و ژورنالیسم و آموزش و حم‌ل‌ونقل و ارزهای دیجیتال و رای دادن و بازار سرمایه را در بر می‌گیرد و تحقیقات جدید نیز روزبه‌روز بر وسعت قلمرو کارایی این فناوری اضافه می‌کند. برخی مقطع فعلی زیستِ تکنولوژی بلاکچین را با فاصله زمانی طرح تئوریک آن توسط استوارت هابر و اسکات استورنتا در سال 1991 تا اختراع بیت‌کوین توسط فرد یا گروهی به نام ساتوشی ناکاموتو در سال 2008 مقایسه می‌کنند؛ بازه‌ای نسبتا طولانی در عصر جدید که «نظریه» تبدیل به «کاربرد» شد! این افراد معتقدند که مشکلات ذکر شده مانع از گسترش سریع در چشم‌انداز نزدیک این فناوری خواهد شد، اما واضح است که محور اختلاف افراد درگیر این مسئله نه بر سر صفر یا یک بودن کارایی بلاک‌چین، بلکه حول تعیین قید زمان برای ترسیم دنیایی است که رنگ آن با امروز متفاوت خواهد بود. با این حال مجمع جهانی اقتصاد پیش‌بینی کرده است که تا سال 2027، حدود 10 درصد تولید ناخالص داخلی جهان متکی به تکنولوژی بلاکچین خواهد بود. همچنین میزان سرمایه‌گذاری صورت گرفته توسط موسسات مالی در راستای شناسایی قابلیت‌های بلاکچین از 2015 تا 2019 بیش از 5 برابر افزایش یافته و به 400 میلیون دلار رسیده است. مراکز فروش سهام و اوراق بهادار روی چندین پروژه بلاک‌چینی مشغول به کار هستند، هدف از این کار عبارت است از بهره‌مندی از مزایای معماری تکنولوژی بلاکچین، کاهش هزینه‌ها و افزایش سرعت عملیات تسویه. نام‌های بزرگی نیز در این صنعت، کاوش در مورد بلاکچین را آغاز کرده‌اند، به‌عنوان نمونه در بورس اوراق بهادار استرالیا اعضای این شبکه می‌توانند تراکنش‌های خود را از طریق بلاکچین به تایید برسانند. بورس لندن نیز به شدت مشغول کاوش در مورد بلاکچین است. این نهاد در سال 2015 کارگروهی تشکیل داده است تا به تجزیه و تحلیل در مورد این فناوری بپردازند. بورس آلمان نیز در حال تحقیق روی یک نمونه اولیه هستند تا هم درک بهتری در مورد تکنولوژی بلاکچین پیدا کرده و هم بررسی کنند آیا می‌توان این تکنولوژی را برای انجام تراکنش‌های مالی مورد استفاده قرار داد یا خیر. بورس ژاپن نیز تحقیقاتی در این زمینه آغاز کرده است که هدف آن یافتن شیوه‌ای برای بکارگیری بلاکچین در انجام تراکنش‌هایی با حجم اندک است. در این بین حتی بورس مسکو توانسته به شکلی موفقیت‌آمیز و با کمک تکنولوژی بلاکچین، پروژه رای‌گیری الکترونیکی از صاحبان سهام راه‌اندازی کند. و درفرابورس ایران نیز در راستای حرکت پابه‌پای جریان بین‌المللی و برای درک ابعاد مختلف بلاکچین و بررسی امکان‌سنجی کاربردهای آن در بازار سرمایه، کمیته بلاکچین زیر نظر هیئت‌مدیره فرابورس ایران تشکیل شده و طی آن جوانب مختلف این تکنولوژی را مورد بررسی قرار داده است. با توجه به گسترش روزافزون این تکنولوژی و کاربردهای متعدد آن، در لغتنامه‌ای که پیشروی شما قرار دارد سعی شده تا اصطلاحات پرکاربرد در اقلیم بلاکچین تا حد امکان فارسی‌سازی شده و این مفاهیم برای علاقه‌مندان تشریح شود. با توجه به فراوانی لغات و اصطلاحات در زمینه بلاکچین و عدم وجود منبعی برای رجوع علاقه‌مندان، فرهنگ لغات و اصطلاحات بلاکچین با بهره‌گیری از دیکشنری لغاتی با عنوان «Global Blockchain Glossary of Terms» و گردآوری مناسب‌ترین معادل‌های فنی فارسی برای لغات مذکور و سپس اخذ نظر از خبرگان این حوزه آماده شده است. شایان ذکر است این فرهنگ با توجه به اضافه شدن لغات و اصطلاحات جدید و همچنین اخذ نظرات اصلاحی، به‌روزرسانی خواهد شد.




فرهنگ لغات

51% Attack

حمله 51 درصدی

موقعیتی که در آن اکثریت نسبی استخراج‌گرها (بیش از 50 درصد) در زنجیره بلوکی اقدام به حمله به بقیه گره‌ها (کاربران) می‌کنند. چنین حمله‌ای باعث هزینه دو برابر یا سرقت دارایی‌ها می‌شود.

ABI (Application Binary Interface)

رابط برنامه دودویی

یک رابط بین دو ماژول برنامه دودویی یا binary که اغلب یکی از برنامه‌ها به عنوان کتابخانه و دیگری توسط یک کاربر اجرا می‌شود.

Address

آدرس

آدرسی (آدرس رمز‌ارز) که برای ارسال و دریافت تراکنش‌های رمز‌ارزها در شبکه استفاده می‌شود.

Aggregated Transactions

تراکنش‌های تجمیع شده

ترکیب تراکنش‌های چندگانه در یک تراکنش واحد که امکان معامله (تاخت) بدون نیاز به اعتمادسازی میان طرفین و همچنین سایر منطق‌های پیشرفته را فراهم می‌کند. این موضوع در بلاک­چینNEM کاربرد دارد.

Agreement Ledger

دفتر‌کل توافق‌نامه

یک دفتر‌کل توزیع شده که توسط دو یا چند کاربر برای مذاکره و دستیابی به توافق، استفاده می‌شود.

Alt-coin

آلْت‌کوین

هر رمزارزی که به عنوان جایگزین بیت‌کوین وجود دارد را آلْت‌کوین می‌نامند.

API

API

رابط برنامه‌نویسی نرم‌افزار کاربردی (بخشی از سرور از راه دور که درخواست‌ها را ارسال کرده و پاسخ‌ها را دریافت می‌کند).

Bitcoin

بیت‌کوین

اولین و محبوب‌ترین رمز ارز بر مبنای دفترکل غیر‌متمرکز زنجیره بلوکی که در سال 2009 ایجاد شده است.

Block Height

ارتفاع بلوک

تعداد بلوک‌های متصل شده به یکدیگر در زنجیره بلوکی

Blockchain (public)

زنجیره بلوکی (عمومی)

یک ساختار ریاضی برای ذخیره تراکنش‌های دیجیتال (یا داده‌ها) در یک دفتر‌کل غیر قابل تغییر، نظیر به نظیر که جعل ] اطلاعات[ آن در حالی که در دسترس همه وجود دارد، بسیار دشوار است.

Business Logic Layer

لایه منطق کسب‌و‌کار

بخشی از کد که مقررات و نیازمندی‌هایی را که هنگام انجام کسب‌و‌کار می‌بایستی رعایت شود، مشخص می‌کند.

Business Network Card

کارت شبکه کسب‌و‌کار

اطلاعات لازم را برای اتصال به یک شبکه تجاری زنجیره بلوکی فراهم می‌کند.

Byzantine Fault Tolerance (BFT)

تحمل خطای بیزانس

تحمل خطای بیزانس ویژگی سیستمی است که قادر به تحمل سطحی از شکست یا خطا باشد[1]. این بدان معناست که یک سیستم BFT می‌تواند به فعالیت خود ادامه دهد حتی اگر تعدادی از گره‌ها (کاربران) خراب شوند یا به درستی کار نکنند.

Casper

کسپر

یک الگوریتم اجماع است که ترکیبی از گواه اثبات کار و گواه اثبات سهام است. اتریوم از کسپر برای دوره گذر به گواه اثبات سهام استفاده خواهد کرد.

CDN (Content Delivery Network)

شبکه تحویل محتوا

اجازه انتقال سریع دارایی مورد نیاز را برای بارگیری محتوای اینترنت (HTML ، CSS و غیره) می‌دهد.

Centralized

مرکزی بودن

سیستمی که توسط یک سایت مرکزی یا یک گروه دارای مجوز نگه‌داری می‌شود.

Chaincode

کد زنجیر

برنامه‌ای که از طریق برنامه‌های کاربردی ارائه شده ، وضعیت یک دفتر کل را آغاز و مدیریت می‌کند.

Channel

کانال

کانال زنجیره بلوکی یک کانال ] انتقال[ داده جداگانه است که به گره‌ها] گره­های مشخصی از شبکه[ امکان برقراری ارتباط خصوصی یا انجام معامله و دیگر موارد را می‌دهد. دادهای‌منتقل شده در کانال توسط سایر نودهای کل شبکه قابل مشاهده نیست.

CLI

CLI

رابط خط فرمان

Coin

کوین (واحد ارزهای دیجیتال)

ارائه دارایی‌های دیجیتال ساخته شده بر روی زنجیره بلوکی جدید.

Coinbase

کوین‌بیس

بزرگترین بورس برای خرید و فروش بیت‌کوین (نوعی ارز دیجیتال) و تبدیل بیت‌کوین به دلار یا دیگر ارز‌ها است.

Composer Rest Server

کامپوزر سرور رست

] در شبکه هایپرلجر[ از آن به منظور تولید رابط برنامه‌نویسی نرم‌افزار کاربردی رست (API REST ) از یک زنجیره بلوکی استفاده می­شود.

Composers CLI

کامپوزر[1] خط فرمان

خط فرمان هایپرلجر (Hyperledger) که امکان انجام کارهای اجرایی را فراهم می‌آورد.

Confirmation

تأییدیه

بیانگر این است که تراکنش زنجیره بلوکی از طریق استخراج توسط شبکه تأیید شده است.

Consensus

اجماع

توافق همه شرکت‌کنندگان یک شبکه در مورد اعتبار یک تراکنش.

Consensus Process

فرآیند اجماع

فرآیند دستیابی به اجماع درباره محتوای دفترکل.

Consortium Blockchain

اتحادیه زنجیره بلوکی/ کنسرسیوم زنجیره بلوکی

یک زنجیره بلوکی که در آن فرآیند اجماع توسط یک مجموعه از پیش انتخاب شده از گره‌ها کنترل می‌شود.

Container Technology

فناوری کانتینر

راه‌حلی برای اجرای قابل اعتماد یک نرم‌افزار هنگام استقرار در یک محیط متفاوت از مکانی که در آن ایجاد شده است.

CRUD

کراد

ایجاد، خواندن یا بازیابی، به‌روز‌رسانی، حذف

Cryptocurrency

رمزارز

ارزی دیجیتال برپایه ریاضیات که در آن از تکنیک‌های رمز‌گذاری برای نظم بخشیدن به ساخت واحدهای ارزی و تایید صحت انتقال هر واحد ارز استفاده می شود. رمز‌ارز‌ها مستقل از یک بانک مرکزی عمل می‌کنند.

Cryptographic Hash Function

تابع هش رمزنگاری

یک تابع که ورودی با هر اندازه‌ای دریافت کرده و رشته‌ای یکتا با طول یکنواخت را بر می‌گرداند.

Cryptography

رمزنگاری

روشی برای برقراری ارتباط با استفاده از کد

Dagger Hashimoto

داجر هاشیموتو

نسخه اولیه از الگوریتم استخراج ]مبتنی بر گواه اثبات کار[ شبکه اتریوم 1.0

DApps

داپس

برنامه‌های غیر‌متمرکز

DDoS Attack

حملات دی داس/ حملات محروم‌سازی از سرویس

حمله دی داس یا تحریم سرویس یک حمله آنلاین است که در آن حمله‌کننده با غیرفعال کردن موقتی یا نامحدود سرویس‌های اینترنتی میزبان، می‌خواهد یک سرور یا منابع شبکه را از دسترس کاربران مورد نظر آن خارج نماید.

Decentralization

غیر متمرکز

انتقال اختیار و مسئولیت از یک مرجع مرکزی، دولت یا حزب به یک شبکه توزیع شده.

Decentralized

غیر‌متمرکز

مفهوم شبکه اشتراکی رایانه‌ها (یا گره‌های) پراکنده که می‌توانند پردازش تراکنش‌ها را بدون یک رابط سوم و مرکزی انجام دهند.

Difficulty

سختی (مشکل بودن)

بیانگر میزان دشواری تایید صحت بلوک‌ها از طریق گواه اثبات کار در فرآیند استخراج

Digital Asset

دارایی دیجیتال

هر داده دیجیتالی که به کد باینری (کد دودویی) تبدیل شده و شامل حق استفاده از آن باشد.

Digital Identity

هویت دیجیتالی

یک هویت دیجیتالی یک هویت آنلاین یا شبکه‌ای است که توسط یک فرد، سازمان یا وسیله الکترونیکی در فضای مجازی پذیرفته یا مطالبه می‌شود.

Digital Signature

امضای دیجیتال

یک طرح ریاضی که برای ارائه صحت دارایی‌های دیجیتال مورد استفاده قرار می‌گیرد.

Enum

انوموم

یک نوع از داده که شمارش ارزش‌ها [در زبان‌های مختلف برنامه‌نویسی] از همان نوع را نشان می‌دهد.

EOA

EOA

حساب خارجی متعلق به یک فرد

ERC-20

‏ ‏استاندارد ای آر سی ـ ۲۰

استاندارد Ethereum request for comments استانداردی رسمی ]برای بهبود بلاک­چین اتریوم[ است.

ET-Hash

ای تی-هش

الگوریتم اثبات کار مورد استفاده در اتریوم 1.0

Ethereum

اتریوم

اتریوم، برنامه کاربردی زنجیره بلوکی است که دارای یک زبان برنامه‌نویسی داخلی بوده که به کاربران این امکان را می‌دهد تا دفترهای کل غیر‌متمرکز متناسب با نیازهای خاص خود بسازند. از قرارداد‌های هوشمند برای اعتبار‌سنجی تراکنش‌ها در این دفترکل استفاده می‌شود.

Exchange

بورس

مکانی ] بستری الکترونیکی[ برای خرید و فروش رمز‌ارزها

Fiat‏

پول بدون پشتوانه (‏ارز رایج)

پول رایج قانونی که ارزش آن توسط دولت صادر کننده آن حمایت می‌شود. مثال: دلار آمریکا، یورو و ..

FITS model for Blockchain applicability

مدل FITS برای کاربرد زنجیره بلوکی

الگویی برای ارزیابی قابلیت استفاده از زنجیره بلوکی در شرایطی که کلاهبرداری شایع است، واسطه‌ها وجود دارند، توان عملیاتی مورد نیاز است و داده‌های پایدار در برنامه وجود دارند.

Fork

انشعاب

به‌روزرسانی‌ نرم‌افزاری مورد توافق همه گره‌های موجود در شبکه است.

Fungibility

قابل تعویض

قابلیت تعویض یک کالا یا دارایی با سایر کالاها یا دارایی‌ها از همان نوع که در دفتر کل توزیع شده کُردا کاربرد دارد.

Gas(Ethereum)

گس (اتریوم)

اندازه‌گیری میزان اتر پرداختی برای یک عملیات معین که در زنجیره بلوکی اتریوم انجام می‌شود.

Genesis Block

بلوک اولیه

اولین بلوک در یک زنجیره بلوکی

GitHub

گیت هاب

یک سرویس میزبانی تحت وب برای کنترل نسخه‌ها با استفاده از گیت است که زنجیره بلوکی از آن استفاده می‌کند.

GOlang (Google Language)

GOlang

GOlang یک زبان برنامه‌نویسی مبتنی بر C است که توسط شرکت گوگل در سال 2009 میلادی ایجاد شده است.

Gossip Protocol

پروتکل شایعات

پروتکل شایعات، یک روش ارتباط رایانه‌ای یا فرآیند ارتباطات رایانه به رایانه است که بر مبنای انتشار اطلاعات یا نحوه شیوع اپیدمی در شبکه‌های اجتماعی استوار و یک پروتکل ارتباطی است.

Governance

حاکمیت

قوانینی که برای زنجیره بلوکی ایجاد شده است و تعیین می‌کند آن چگونه اداره، اجرا و مدیریت یا محافظت شود.

Hard Fork

انشعاب قوی

داده‌های زنجیره بلوکی را در یک زنجیره بلوکی عمومی تغییر می‌دهد. تمامی گره‌های یک شبکه می‌بایستی در به‌روزرسانی به نسخه جدید به توافق برسند.

Hardware Wallet

کیف پول سخت‌افزاری

یک دستگاه فیزیکی که می‌تواند به اینترنت متصل شده و با یک بورس آنلاین ارتباط برقرار کند.

Hash Function

تابع هش

تابعی که داده‌ها را درهر اندازه دلخواه تنظیم می‌کند.

Hot Wallet

کیف پول گرم [آنلاین]

کیف پولی که همواره و به طور مستقیم به اینترنت متصل است.

Hot/Cold Wallet

کیف پول سرد/گرم (کیف پول آنلاین/آفلاین)

توضیحی برای رمز‌ارزها است که در آن کیف پول‌های آنلاین شبیه به حساب‌های جاری بانکی بوده، در حالی که کیف پول‌های آفلاین مانند حساب پس‌انداز هستند.

Hyperledger

هایپرلجر یا بنیاد هایپرلجر

پروژه هایپرلیدجر یک بستر متن باز از زنجیره بلوکی است که توسط بنیاد لینوکس راه‌اندازی شده است.

HyperLedger Composer

کامپوزر هایپرلجر

کامپوزر هایپرلجر چارچوب توسعه برنامه زنجیره بلوکی است که توسعه برنامه زنجیره بلوکی را روی هایپرلیدجر فابریک ساده می‌کند.

Hyperledger Fabric

هایپرلجر فابریک

یک پروژه Hyperledger با میزبانی بنیاد لینوکس که میزبان قراردادهای هوشمند با نام chaincode است.

IDE (Integrated Development Environment)

محیط توسعه یکپارچه

برنامه‌ای برای توسعه‌دهندگان نرم‌افزار که عمدتا از ویرایش‌گر منبع کد، ابزار‌های مربوط به فرآیند خود‌کار نمودن (ایجاد) نرم‌افزار‌های بیلد و اشکال‌زدایی تشکیل شده است.

Immutable

تغییر‌ناپذیر

«عدم امکان تغییر». داده‌های ذخیره شده در زنجیره بلوکی قابل تغییر نیست حتی توسط مدیران.

Initial Coin Offering (ICO)

‏ عرضه اولیه کوین

سازوکاری که در آن سرمایه برای تأمین مالی پروژه‌های جدید در حوزه رمز‌ارزها استفاده می‌شود. عرضه اولیه کوین بر مبنای عرضه اولیه عمومی مدل‌سازی شده است. سرمایه‌گذاران عرضه اولیه کوین، توکن دریافت می‌کنند.

Instantiate(d)

نمونه‌سازی

به معنای ایجاد نمونه‌ای از یک شیء در زبان برنامه نویسی شی‌گرا است. با استفاده از ساختار توصیف شده هر دسته، به شیء ایجاد شده یک نام داده و در حافظه یا دیسک ذخیره می‌شود.

Invariant

غیرقابل تغییر

یک تابع، کمیت یا خاصیتی که در یک تبدیل مشخص، بدون تغییر باقی می‌ماند.

IPFS

IPFS

پرونده بین سیاره‌ای (سیستم ثبت جهانی )

JSON

جیسون

نمادگذاری اشیاء در جاوا اسکریپت است که مشابه نام جیسون تلفظ می­شود. جیسون یک فرمت تبادل داده مبتنی بر متن است که برای انتقال داده‌های ساختاری طراحی شده است. به صورت متداول برای انتقال داده بین برنامه‌های کاربردی بر مبنای وب و سرویس‌های آن استفاده می‌شود.

Kubernete(s)

کوبرنیت

مجموعه‌ای از بلوک‌های (اولیه) ساختاری است که به طور جمعی مکانیزمی برای استقرار، نگهداری و ارتقای مقیاس برنامه‌های کاربردی فراهم می‌کنند. به علاوه، به عنوان سامانه‌ای متن باز برای خودکار‌سازی استقرار، ارتقا مقیاس و مدیریت برنامه‌های کانتینر شده تعریف می‌شود.

Ledger

دفترکل

محل ثبت سوابق تراکنش‌ها که فقط دارای قابلیت اضافه شدن است.

Lightning Network

شبکه لایتنینگ

یک شبکه غیرمتمرکز است که از امکانات قراردادهای هوشمند در زنجیره بلوکی برای پرداخت‌های فوری بین کاربران یک شبکه استفاده می‌کند.

Liquidity

نقدشوندگی

توانایی دارایی برای تبدیل به پول نقد

Market cap

ارزش بازار

ارزش کل رمزارزهای موجود (در بازار)

Merkle Tree

درخت مرکل

ساختار درختی در رمزنگاری است که در آن هر گره برگ (leaf node) دارای برچسب هش بلوک داده و هر گره غیر برگ (non-leaf node) دارای برچسب هش رمزنگاری گره‌های کوچک‌تر از خود است.

Mining

استخراج

استخراج، عمل اعتبارسنجی تراکنش‌ها در یک زنجیره بلوکی است که در آن برای حل یک معما به نیروی محاسباتی و برق نیاز هست. پاداش استخراج به صورت کوین ‌و بر اساس توانایی محاسبات شما است.

Mining pool

استخر استخراج

گروهی از استخراج‌گرهایی که برای به اشتراک گذاشتن قدرت پردازش خود از طریق شبکه جمع شده و توافق می‌کنند که پاداش‌های یک بلوک جدید را که در یک استخر یافت می‌شود، تقسیم کنند.

Mist

میست

مرورگری برای نصب و استفاده از برنامه‌های کاربردی غیرمتمرکز

MSP (Membership Service Provider)

ارائه دهنده خدمات عضویت

شبکه زنجیره بلوکی هایپرلجر فابریک را می‌توان با یک یا چند ارائه دهنده خدمات عضویت یا MSP اداره کرد.

Multi-Signature (transaction)

تراکنش‌های چند امضایی

تراکنش‌های چند امضایی نیاز به طرف‌های متعدد برای تایید تراکنش دارند كه توسط قوانین مشخص می‌شود.

Node

گره

یک نسخه از دفتر کل که توسط کاربری در زنجیره بلوکی اداره می‌شود.

Nonce

نانس

شماره‌ای که فقط یک بار در یک ارتباط رمزنگاری از آن استفاده می شود (غالباً شامل یک زمان سنج است).

Nothing at Stake problem

مسئله «هیچ چیز در معرض خطر نیست»

این مسئله به دلیل اعتبار و تأیید کلیه تراکنش‌های مربوط به برنامه‌های قدیمی و جدید پس از وقوع انشعاب سخت توسط گره‌های تایید کننده، صورت می‌گیرد.

NPM (Nude Package Manager)

مدیر بسته‌بندی گره

NPM وابستگی‌های مربوط به یک برنامه را مدیریت می‌کند.

Ommer (aka Uncle)

اومر(یا آنکل)

بلوکی که به طور کامل استخراج شده اما هنوز به زنجیره بلوکی اضافه نشده است.

On-chain governance

حاکمیت زنجیره‌ای

سیستمی برای مدیریت و اجرای تغییرات رمز‌ارز‌ها در زنجیره بلوکی

Open Authorization (Oauth) protocol

پروتکل Oauth

مجوز باز (Open) استانداردی است که توسط سرویس‌های شخص ثالث برای نگهداری و توزیع اطلاعات کاربر بدون افشای رمز عبور آنها استفاده می‌شود.

Oracle

اوراکل

رابط کاربری که قراردادهای هوشمند و منابع داده را به هم وصل می‌کند.

Orderer Network

شبکه متقاضیان

یک شبکه رایانه‌ای که به گره‌ها امکان اشتراک منابع را می‌دهد.

P2P (peer to peer)

P2P

(همتا به همتا /نظیر به نظیر)مدل غیر‌متمرکزی که دو طرف بدون واسطه شخص ثالث تراکنش را انجام می دهند. خریدار و فروشنده مستقیماً در تعامل با یکدیگر هستند.

PKI (Public Key Infrastructure)

زیرساخت کلید عمومی

مجموعه‌ای از قوانین، سیاست‌ها و رویه‌های لازم برای ایجاد، مدیریت، توزیع، استفاده، ذخیره و ابطال گواهی‌های دیجیتال و مدیریت رمزگذاری کلید عمومی.

pragma(s) or pragma-line

پراگما

نسخه کامپایلری (compiler) مورد استفاده برای قراردادهای هوشمند را تعیین می‌کند.

Private Blockchain

زنجیره بلوکی خصوصی

زنجیره بلوکی که می‌تواند کسی را که به آن دسترسی دارد، کنترل کند. بر خلاف زنجیره بلوکی عمومی یک زنجیره بلوکی خصوصی از الگوریتم‌های اجماع مانند گواه اثبات کار یا گواه اثبات سهام استفاده نمی‌کند، بلکه از سیستمی معروف به تحمل خطای بیزانس استفاده می‌کند. تحمل خطای بیزانس سیستمی بدون اعتماد نیست که باعث کم شدن امنیت سامانه BFT شود.

Proof of Activity

گواه اثبات فعالیت

ذی‌نفعان فعال اگر یک گره کامل را نگهداری کنند، پاداش می‌گیرند.

Proof of Burn

گواه اثبات سوختن

استخراج گرها برای سوزانده یا نابود کردن کوین‌ها آنها را به یک آدرس غیرفعال می‌فرستند. سپس سوختگی‌ها روی زنجیره بلوکی ثبت شده و کاربر پاداش می‌گیرد.

Proof of capacity

گواه اثبات ظرفیت

درست کردن هارد دیسک (قبل از شروع استخراج راه‌حل‌ها را در هارد دیسک ذخیره کردن). یک هارد دیسک با سریع‌ترین راه حل برنده بلوک می‌شود.

Proof of Elapsed Time

آزمون زمان سپری شده

الگوریتم اجماع که در آن گره‌ها باید برای یک دوره تصادفی صبر کنند و اولین گره که دوره زمانی را تکمیل می‌کند، پاداش می‌گیرد.

Proof of Importance

گواه اثبات اهمیت

گواه اثبات اهمیت یک مکانیزم اجماع در زنجیره بلوکی NEM است. شبیه به گواه اثبات سهم بوده که در آن گره‌ها برای واجد شرایط بودن در ایجاد بلوک‌ها نیاز به مقداری ارز دارند و برای ایجاد یک بلوک، تقریبا شبیه به برخی امتیازها انتخاب می‌شوند.

Proof of Stake (POS)

گواه اثبات سهم (POS)

الگوریتم اجماعی که یک مالک بلوک جدید را بر اساس ثروت یا (سهمیه) خود انتخاب می‌کند. هیچ پاداش بلوکی وجود ندارد و بنابراین استخراج‌کنندگان هزینه معاملات می‌گیرند.

Proof of Work (POW)

گواه اثبات کار

یک الگوریتم اجماع که برای تأیید تراکنش نیاز به حل یک معمای پیچیده ریاضی توسط کاربر دارد. استخراج‌گرها بر اساس قدرت محاسباتی‌شان، رمز‌ارز پاداش می‌گیرند.

Pub/Sub

Pub/sub

انتشار/اشتراک

Public Blockchain

زنجیره بلوکی عمومی

زنجیره بلوکی که در دسترس عموم است.

Public key cryptography

رمزنگاری کلید عمومی

روش رمزگذاری که در آن از دو کلید ریاضی مرتبط عمومی و خصوصی استفاده می‌شود. بدست آوردن کلید خصوصی بر اساس کلید عمومی غیرممکن است. روش رمزگذاری که در آن از دو کلید ریاضی مرتبط عمومی و خصوصی استفاده می‌شود. بدست آوردن کلید خصوصی بر اساس کلید عمومی غیرممکن است.

REST API (representational state transfer API)

رابط برنامه­نویسی نرم­افزار کاربردی رست

محدودیت‌ها را بر اساس HTTP تعریف می‌کند.

RPC (Remote Procedure Calls)

فراخوانی برنامه از راه دور (RPC)

پروتکل مورد استفاده از یک برنامه که از برنامه دیگری که روی یک شبکه دیگری قرار دارد درخواست سرویس می‌کند.

RSA

RSA

سیستم رمزگذاری RSA برای رمزنگاری یک پیام با کلید عمومی یک شخص است به گونه‌ای که فقط همان شخص بتواند آن پیام را در یک زمان معقول رمزگشایی کند.

Satoshi Nakamoto

ساتوشی ناکاموتو (satoshi nakamoto)

فردی یا گروهی که پروتکل بیت‌کوین را ایجاد کرده و با موفقیت مسئله ارز دیجیتالی «خرج دو برابر» را حل کرده است.

SDK

SDK

SDK ابزارهای لازم را برای توسعه‌دهندگان نرم‌افزار فراهم می‌کند تا برنامه‌ و بستر خاص ] مربوط[ را ایجاد کنند.

Segwit

سِگویت

فرآیندی که با استفاده از حذف داده امضایی در معاملات ارزدیجیتال، محدودیت اندازه یک بلوک افزایش می‌یابد.

SHA-256‏

‏ (‏الگوریتم شا-۲۵۶)

SHA-256 زیرمجموعه توابع هش رمزنگاری SHA-2 است که توسط NSA طراحی شده است. SHA مخفف الگوریتم هش ایمن است. از SHA-256 در بخش‌های مختلف شبکه بیت‌کوین استفاده می‌شود: استخراج‌گران از SHA-256 به‌عنوان گواه اثبات کار استفاده می‌کنند.

Sharding

شاردینگ (فرآیند تجزیه یک قطعه بزرگ)

زنجیره بلوکی به چندین شبکه کوچک‌تر یعنی قطعاتی که توانایی پردازش معاملات بطور موازی را دارند، تقسیم می‌شود.

Smart Contract

قرارداد هوشمند

یک قرارداد خود اجراشونده که توافقات آن به شکل کد نوشته شده است.

Solidity

سالیدیتی

نام یک زبان برنامه‌نویسی کامپیوتری که برای ایجاد قراردادهای هوشمند در شبکه اتریوم استفاده می‌شود.

Stablecoin

سکه پایدار استیبل کوین

اصطلاحی اعطا شده به رمز‌ارزهایی که برای به حداقل رساندن تأثیر نوسانات قیمت طراحی شده‌اند؛ برای مثال رمز‌ارزی که قیمت آن به یک ارز یا کالا معامله شده در بورس (به عنوان مثال فلزات گرانبها) وابسته شده باشد.

Stake Weighting

وزن ذی‌نفع

تابعی از مکانیسم گواه اثبات سهم است که توسط آن وزن رأی یک فرد تابعی از نسبت ارزهای (توکن‌های) متعلق به اوست.

Token

توکِن

نماینده دیجیتال یک دارایی ساخته شده بر روی زنجیره بلوکی موجود

Token Economics

اقتصاد توکن

مطالعه، طراحی و اجرای سیستم‌های اقتصادی مبتنی بر فناوری زنجیره بلوکی

Tokenless Ledger

دفترکل بدون توکن

دفترکلی که برای عملیاتی شدن به ارز مخصوص خود نیاز ندارد.

Turing Complete Language

زبان کامل تورینگ

زبانی که قادر به انجام محاسباتی است که یک کامپیوتر قادر به انجام آن هست.

Ubuntu

اوبونتو

توزیع لینوکس و سیستم عامل متن باز.

UTXO (Unspent Transaction Outputs)

خروجی تراکنشی خرج نشده (UTXO)

خروجی تراکنشی خرج نشده یا UTXO برای تعیین صحت تراکنش استفاده می‌شود.

Virtual machine

ماشین مجازی

شبیه‌سازی یک سیستم کامپیوتری

VMware

VMware

شرکت زیرمجموعه شرکت Dell است که خدمات محاسبات ابری (cloud computing) و همچنین نرم‌افزار و خدمات مجازی‌سازی (پلت‌فرم) را ارائه می‌دهد.

VMware Player

پخش‌کننده VMware

بسته نرم‌افزاری مجازی‌سازی برای رایانه‌های x64 که مجهز به مایکروسافت یا لینوکس هستند.

VYPER

وایپر

یک زبان برنامه‌نویسی که برای معرفی رسمی قراردادهای هوشمند ایجاد شده است.

wallet

کیف پول

ذخیره‌کننده دارایی‌های دیجیتال است.
